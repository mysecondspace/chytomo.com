<div class="l">
	<p class="description description--big">Видавництво «Твердиня» запрошують на презентацію книги Олега Андрішка «Пісня цапів», що відбудеться за участю автора. Модератор – Віктор Іщенко.</p>
	<p class="text">Що ми знаємо про мандрівного філософа Зевса? А про музейного сторожа Аполлона чи заслуженого кур’єра Гермеса? Чи чули коли про місто Нові Сиракузи? І до чого тут «пісня цапів»? Відповіді на ці та багато інших запитань шановний читач відшукає на сторінках першого українського крутійського роману.</p>
	<p class="description description--small">Роман уже здобув дві почесні міжнародні відзнаки – премії імені Олеся Гончара та літературного конкурсу «Коронація слова».</p>
</div>
<div class="lc">
	<p class="description description--big">Любко Дереш дебютував у літературі в 16 років - і з того часу лишається одним з найпопулярніших українських письменників.</p>
	<p class="text">Його новий роман «Спустошення» - це неофіційний гімн для мілленіалів та інтелектуальних кочівників. Це роман для тих, хто знає щось про маніпуляції свідомістю і медитацію, про хаос і несвідоме, про «чорних лебедів» і про Звіра, котрий крадеться у пітьмі.</p>
	<p class="description description--small">Будемо говорити про літературу, читати уривки зі «Спустошення», ставити питання й шукати відповіді на них.</p>
</div>
<div class="rc">
	<p class="description description--big">Зустріч із журналістами ТРК «Карпати» на тему «Суспільне мовлення в Україні: місія і стандарти». Учасники: Галина Держипільська, Олена Нечвідова, Юрій Надольський, Михайло Качанський. </p>
	<p class="text">ТРК «Карпати» поєднує традицію класичної журналістики, сучасні стандарти медіа та об’єктивність інформації. Компанія працює над радіо- й телепродуктами, виготовляє новини, репортажі, передачі з Івано-Франківської області і поза нею. Унікальна інформація в різних рубриках — політика, економіка, культура, спорт, здоров'я, освіта та ще багато іншого. ТРК «Карпати» сьогодні налічує 24,5 тисяч точок проводового радіо, FM-радіо з покриттям у більше ніж у 10-тьох районах області, а також телебачення з розповсюдженням у багатоканальній мережі MX-5 та частково кабельного телеефіру.</p>
</div>
<div class="r">
	<p class="description description--big">Видавництво «Мандрівець» запрошує на презентацію книжки-коміксу «Віра і воля», що відбудеться за участю співавторів Леоніда Бицюри та Віктора Уніята. Модератор – Юрій Матевощук.</p>
	<p class="text">Правду можна надовго заховати, але не можна зовсім знищити. І вона повертається до нас у вигляді справжньої історії багатовікової боротьби за незалежність, у якій кожний наступний період успадковує досвід попередніх визвольних змагань. У цій книзі оповідається про останній бій УПА, що відбувався на Тернопільщіні в 1960-му році. Незаперечні факти спростовують наклепи, зведені Кремлем, та доводять, що єдиною метою та мрією українців завжди було здобуття незалежності України.</p>
</div>